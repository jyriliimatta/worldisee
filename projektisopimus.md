Raportti aineettomista oikeuksista
==================================

Alla on peliprojektisopimuksen luonnos. Tämä sopimus käydään läpi vielä jokaisen jäsenen kanssa ennen hyväksymistä. 





Peliprojektisopimus
=====================

##1. Sopimus

Tällä sopimuksella (jäljempänä Sopimus) sovitaan oikeuksista digitaaliseen peliin (jäljempänä Peli), jota kehittää opiskelijatiimi (jäljempänä Tiimi) Jyväskylän Game Labissa. Tiimin jäsenet ovat Jyri Liimatta, Miika Lindén, Ossi Rajala, Jennika Suni, Henri Heinonen, Erno Lehtonen, Veli-Pekka Oksanen ja Pyry Mäkinen. 

Kukin Tiimin jäsen vastaa Sopimuksen velvoitteista omasta puolestaan.

##2. Projektin taustaa ja Sopimuksen kohde

Sopimuksella sovitaan projektista (jäljempänä Projekti), josta käytetään myös nimeä The World I See, ja sen tuotoksena syntyvästä Pelistä.

Pelillä tarkoitetaan Tiimin toteuttamaa digitaalista peliä,  sen sisältämiä osateoksia ja lähdekoodeja sekä Peliin liittyviä dokumentteja ja markkinointimateriaalia.

##3. Projektin alkaminen ja päättyminen

Projekti on alkanut 24.8.2015. Projekti päättyy 31.1.2015.

Projektia voidaan jatkaa Game Labin päättymisen jälkeen Tiimin jäsenten yhteisellä sopimuksella.

Jatkokehitystiimistä ja jatkokehittämisestä päätetään  Tiimin kokouksessa Tammikuussa 2016.

##4. Osapuolten velvollisuudet

Jokainen Tiimin jäsen vastaa siitä, ettei loukkaa kolmannen osapuolen tekijänoikeutta tai muita aineettomia oikeuksia. 

Projektin ulkopuolelta tuotujen aineettomien oikeuksien suojaamien teosten (jäljempänä Teokset) osalta kukin Tiimin jäsen vastaa omalta osaltaan siitä, että hänellä on riittävät oikeudet toimittamiensa Teosten hyödyntämiseen Pelissä. 

##5. Osapuolten oikeudet

Käyttöoikeus (jäljempänä Käyttöoikeus) sisältää oikeuden käyttää Peliä sellaisenaan, muokattuna, karsittuna, täydennettynä tai osana muita aineistoja sekä oikeuden käyttää näin aikaansaatua aineistoa kuten Peliä.

Oikeudet [jäljempänä Oikeudet] sisältävät Käyttöoikeuden, omistusoikeuden, tekijänoikeudet ja muut aineettomat oikeudet sekä niihin liittyen muuntelu- ja edelleenluovutusoikeudet Peliin.

###1. Tiimin oikeudet

Tiimin jäsenillä yhdessä on Oikeudet Projektin tuotoksena syntyvään Peliin.

###2. Tiimin jäsenten oikeudet

Jokaisella Tiimin jäsenellä on Oikeudet Peliin tuottamiinsa aineistoihin, kuten grafiikkaan, musiikkiin, ääniin tai muihin elementteihin. [*Tähän voi tarvittaessa lisätä rajoituksia, esim. voidaan erikseen poistaa Tiimin jäsenten edelleenluovutusoikeudet Peliin tuottamistaan aineistoista.*]

Jokaisella Tiimin jäsenellä on pysyvä ja rinnakkainen oikeus käyttää Peliä referenssinään niiltä osin, joita kohdan 6 mukaisesti ei ole sovittu salaisiksi. 

####3. Oikeuksien siirtyminen

Pelin Oikeuksien siirtämisestä tulee sopia kaikkien Tiimin jäsenten kesken.

##6. Pelin julkisuus ja salassapito

Tiimin jäsenet saavat käyttää peliä ja tuottamiaan ainestoja vapaasti refrenssinä. 

##7. Pelin kaupallistaminen

Pelin kaupallistamisesta tulee tehdä yksimielinen päätös kaikkien Tiimin jäsenten kesken. 

Pelin kaupallistumisesta sovitaan erikseen Jyväskylä Game Labin päätyttyä.

Pelistä tulevat mahdolliset voitot jaetaan Tiimin jäsenten kesken tasapuolisesti kahdeksaan osaan mikäli peli julkaistaan Game Labin aikana tai 31.12.2016 mennessä. Jatkokehitystiimistä ja jatkokehittämisestä päätetään Tiimin kokouksessa Tammikuussa 2016. Jos Peli julkaistaan 31.12.2016 jälkeen voitot jaetaan jatkokehitystiimin kesken. Jatkokehitystiimin ulkopuolelle jäävillä ei ole oikeutta osuuteen voitoista 31.12.2016 jälkeen. 

##8. Muutokset sopimukseen

Sopimusta voidaan muuttaa ainoastaan kirjallisella kaikkien Tiimin jäsenten allekirjoittamalla sopimuksella. 

Jos yksi Sopimuksen lauseke tai ehto todetaan mitättömäksi, ei tällaisella mitättömyydellä ole vaikutusta muiden ehtojen voimassaoloon. Tiimin jäsenten tulee korvata tällainen ehto sellaisella Tiimin jäsenten hyväksymällä pätevällä ehdolla, joka parhaiten kuvaa Tiimin jäsenten tahtoa Sopimuksen allekirjoitushetkellä.

##9.  Sopimuksen alkaminen ja päättyminen

Sopimus astuu voimaan kaikkien Tiimin jäsenten allekirjoitettua sen. Sopimus on voimassa Projektin aikana ja Projektin päättymisen jälkeen.

Sopimus voidaan irtisanoa kaikkien Tiimin jäsenten kirjallisella sopimuksella, mikäli sen jatkaminen osoittautuu epätarkoituksenmukaiseksi. 

##10. Vahingonkorvaukset ja erimielisyyksien ratkaiseminen

Tiimin jäsenet eivät ole Sopimuksen puitteissa vastuussa mistään välillisistä vahingoista toisilleen. Mahdollisista vahingonkorvauksista ulkopuolisille Tiimin jäsenet vastaavat itsenäisesti.

Vahingonkorvausvaatimukset muita Tiimin jäseniä kohtaan on esitettävä kuuden kuukauden kuluessa vahingon syntyhetkestä tai hetkestä, jolloin vahinko tuli vahingonkorvausta vaativan Tiimin jäsenen tietoon. 

Sopimuksen tulkinnassa sovelletaan Suomen lakia. Sopimuksen tulkinnasta aiheutuvat erimielisyydet ratkaistaan ensisijaisesti neuvotteluin. Mikäli näin ei päästä ratkaisuun, Sopimusta koskevat ristiriitaisuudet käsitellään Jyväskylän käräjäoikeudessa.

##11. Allekirjoitukset ja päiväys

Sopimuksesta on tehty kahdeksan samasanaista kappaletta, yksi kullekin osapuolelle.

Jyväskylässä    	.    .2015

[*Etunimi Sukunimi*]			[*Etunimi Sukunimi*]

[*titteli, esim. fil. yo*]			[*titteli, esim. fil. yo*]

